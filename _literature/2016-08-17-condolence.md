---
title: "丙申年中元祭文稿"
collection: literature
type: "poem"
permalink: /literature/literature-2016-08-17
venue: "孙沁璇"
date: 2016-08-17
location: "Tianjin, China"
---

区区廿载事，沧桑已万重。

年幼尚学步，举目待新炊。不顾活计忙，牵衣紧相随。皆母口中述，枉自喜复悲。初会难再忆，由来似相识。日暮走邻里，蹒跚归来迟。共语芭蕉下，相携剪庭枝。邻街花事盛，馥郁醉心痴。岁岁寻常事，当时难自知。

无奈风尘里，年华任蹉跎。不觉容颜老，青丝损消磨。栖身事繁芜，相伴实无多。求学千里外，盼得响鸣珂。辞别复相送，欲语泪婆娑。

惊闻时不待，谁人催玉漏。归途起仓忙，茕茕走孤兽。故园多风雪，寒意侵骨透。病榻轻呼唤，忍顾形容瘦。不觉强颜笑，却道人如旧。曾望人如旧，来日长相守。相守黄昏后，岁月消永昼。

轻烟起天外，荏苒已三秋。思之每恻恻，长夜尽悠悠。去岁中元夜，烛火逝孤舟。若食人间供，或可暂停留？再看浮生事，轮回永无休。命短乾坤大，往来似沙鸥。暂得栖身处，坐听江水流。且行人间世，怅惘锁心头。骯髒风尘里，无复少年愁。

只恨冤业重，愧我少年情。欲解却无解，至此意难平。燕蝠本非属，奈何争晨暝。尘缘终有尽，何故苦经营。情怀似犹在，黯黯寂无声。又见暮色起，捻茶对影烹。却非故园景，千里月长明。